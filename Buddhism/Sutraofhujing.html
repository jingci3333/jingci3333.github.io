<!DOCTYPE html>
<html xmlns="http://www.w3.org/1999/xhtml">

<head>
    <meta charset="utf-8" />
    <meta name="viewport" content="width=device-width, initial-scale=1, maximum-scale=1" />
    <meta name="description" content="" />
    <meta name="author" content="" />
    <!--[if IE]>
        <meta http-equiv="X-UA-Compatible" content="IE=edge,chrome=1">
        <![endif]-->
    <title>妞妞之家</title>
    <!-- BOOTSTRAP CORE STYLE CSS -->
    <link href="../assets/css/bootstrap.css" rel="stylesheet" />
    <!-- FONTAWESOME STYLE CSS -->
    <link href="../assets/css/font-awesome.css" rel="stylesheet" />
    <!-- CUSTOM STYLE CSS -->
    <link href="../assets/css/style.css" rel="stylesheet" />
</head>

<body>




<section class="header-section">
        <div class="container">
            <div class="row">
                <div class="col-md-8 text-center">
                    <h1><strong> </strong></h1>
                    <h4>
                        本作品收录于《大正新修大藏经》
                        参考中华电子佛典协会（CBETA）底本：大正新修大正藏经录入
                </div>
            </div>
        </div>
    </section>
    <!--HOME SECTION END-->
    <hr />
    <section>
        <div class="container">
            <div class="rowniuniu">
                <div class="col-md-9">
                    <div class="blog-main">
                        <div class="heading-blog"><span style="color:rgba(63, 22, 152, 0.578)">佛说护净经  东晋</span>
                        </div>
                        
                        <div class="blog-info">
                            <span class="label label-primary">2024/05/31</span>
                            <span class="label label-success">简体字</span>
                            <span class="label label-danger"></span> 
                            </span>
                        </div>
                        <p class="pniuniu" line-height: 1.7em> 
                        <p class="niuniu">
                            <p>小乘单译经</p>

                            <p>佛说护净经</p>
                                
                            <p>失译人今附东晋录</p>
                                
                            <p>往昔，佛共阿难行，遇值一池，东西四十里，南北四十里，深四十里。池中有虫，其形似科蚪，形黑如墨。</p>
                                
                            <p>佛语阿难：“识此池中虫不？”</p>
                                
                            <p>答言：“不识。”</p>
                                
                            <p>佛语阿难：“此池中虫者，十方世界大众僧，食不净食，堕此臭秽粪屎池中，常食不净，五百万世中受此苦恼竟；后五百世中复堕饿狗中，常食不净；复堕猪中，五百世常食不净；复堕蜣螂中常食不净。亦五百世得出为人，常生贫穷家，衣不覆形，食不充口，常食糠饭，恒饥不足。”</p>
                                
                            <p>佛语诸比丘：“有如是者，受罪尤苦，无量无边。诫语后世末法中，诸比丘不可不慎，一切众僧有住止处，作不净食不足往食。欲净食者，一切白。</p>
                                
                            <p>衣食如法，著衣持钵，称四威仪，如法往造乞，是真比丘，除其邪命，如法活命。</p>
                                
                            <p>“佛不妄言，福报如影响。往昔比丘，新得阿罗汉，有结业身，有便利患。夜暗上厕，见一比丘在厕边呻吟，阿罗汉语是比丘：‘汝本好用意人，云何堕饿鬼中呻吟如是？’饿鬼比丘答言：‘我饿渴来久，五百馀年不见浆水，正欲趣厕用食不净，护厕鬼神铁杖打我，不得近厕。忆念本曾作比丘知僧事时，是用触众僧净食，以不净食食众僧，故致此殃。’遇值阿罗汉善知识，阿罗汉为比丘僧中烧香咒愿，即免饿鬼，还复人道。”</p>
                                
                            <p>佛语诸比丘：“不可不慎，一切不得触众僧净食。佛不虚言，福报如影响，十八地狱经中出罪福。此饿鬼本从人道中来，以不清净手触众僧净器；以不净手触沙门净食，以不净食著沙门净食中。以不净食食众僧故，后五百世中，堕饿鬼中，常食不净；欲趣厕上食粪，于时厕神手捉铁杖打之，令不得近。此鬼食人脓血、涕唾及荡涤恶汁，常伺捕妇女产血不净，以为饮食。复经五百世，堕猪、狗、蜣螂之中，常食臭粪不净。受斯苦剧，累世如此，于百千劫，无有出期，难得解脱，痛不可言。</p>
                                
                            <p>“以不净手触男根，或触女根，触沙门净器，触沙门净食；以不净食，著沙门净食中；以不净食食众僧故，致此殃，一切人肉眼不知罪福。自今以后，欲得福祐，佐众僧作食，以清净手捉众僧净器、净手淘米、及以净米著众僧净食中者，得福无量。自今以后，以此为常，一切众人普使闻知。一切檀越施设法会，供斋调度，持斋者得食，不持斋者不得食。此饭一日持斋，得六十万世馀粮；不持斋者，六十万世堕饿鬼中。何以故？此信施难销故。宁吞热铁丸，不食此饭。吞热铁丸，须臾间耳，食此信施，久受大苦，五百万世中受饿鬼苦。</p>
                                
                            <p> “诸有设食之处，一切如法作斋，不得怀挟馀残食，归给妻子。若食此饭，若腋底挟担，后五百世，常挟热铁轮，左腋底入从右腋底出。一切斋饭不可不慎，一米化作热丸。</p>
                                
                            <p> “一切贤者施设福会，于先尝啜此食，都作残食，唐作此会，不如不作。何以故？诸天不欢，鬼神不喜。此人于先尝者，亦五百世中受饿鬼苦。自今已后，欲得福者，如法作斋食，可得福德，诸天欢喜，百神庆悦，天神拥护。经不虚言，福报如影响。”</p>
                                
                            <p> 佛说护净经</p>
                      

                        <footer> 本作品收录于《大正新修大藏经》
                            参考中华电子佛典协会（CBETA）底本：大正新修大正藏经录入
                            
                        </footer>
                    </div>
                </div>

            </div>
            <div class="col-md-3">


                <br />
                <div style="padding-top:30px;">
                    <ul class="list-group">
                        <li class="list-group-item">
                            <a href="zoo1bear.html"></a>
                            <div class="text-center">
                                <a href="zoo2cat.html">上一篇</a>
                            </div>
                        </li>
                        <li class="list-group-item">
                            <a href="zoo1bear.html"></a>
                            <div class="text-center">
                                <a href="zoo2cat.html">下一篇</a>
                            </div>

                        </li>


                    </ul>
                 
                </div>
            </div>
</div>
</div>        
<!--BLOG MAIN SECTION END-->
    </section>
    <hr />
    <div class="container">
        <div class="row">
            <div class="col-md-12 text-center set-foot">
                &copy 2024 净慈 | <a href="index.html" target="_blank" title="首页">最新日志</a>
            </div>
        </div>
    </div>
</body>
</html>